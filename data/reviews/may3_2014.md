title: "Ray (2004)"
date: "2014-05-13"
rating: 98
picture_url: "http://www.sharewallpapers.org/d/417965-1/2004+Ray++007.jpg"
description: "Americká autobiografická dráma. Filmové spracovanie prvých 30 rokov života hudobného fenoména americkej pop music 20. storočia (Ray Charles Robinson 1930-2004)"
---

Réžia: Taylor Hackford

Herecké obsadenie :

* Ray Charles Robinson - Jamie Foxx(1967)...( Zlatý Globus a Oscar za hlavnú úlohu)
* Margie Hendricks - Regina King(1971)... ( Cena NAACP za najlepší herecký výkon )
* Della Beatrix (Bea) Robinson - Kerry Washington(1977)...  (Cena Image 2005 za vedľajšiu ženskú úlohu)
* Jeff Brown - Clifton Powell(1956)

Jamie Foxx bravúrne zahral túto filmovú lahôdku ako poctu pre idol jazzmanov a najúspešnejšieho afroamerického umelca 20. storočia. Hral postavu Raya Charlesa telom aj dušou. Dokonca sa naučil hrať na klavíri, aby zvládol sám všetky scény s týmto hudobným nástrojom. Denne nosil až 14 hodín počas celého natáčania nepriehľadné kontaktné šošovky, aby dosiahol maximálny realizmus svojej postavy. Právom mu udelila Americká filmová akadémia cenu za hlavnú úlohu a stal sa v historii už druhým hercom tmavej pleti, ktorý takéto ocenenie obdržal (Okrem toho dostal aj Zlatý Globus). Prvým bol Denzel Washington, ten má dvoch Oscarov aj za hlavnú (Training Day 2001) aj za vedľajšiu postavu (Glory 1989). Jamie Foxx, vlastným menom Eric Morlon Bishop, mal komediálny talent od detstva, dar od Boha. Keď boli deti v škole dobré počas celej hodiny, tak im učiteľ dovolil, aby Eric zahral za odmenu nejakú scénku. Mimochodom podobne to robil aj Jim Carry.Na strednej škole Eric vynikal ešte vo futbale a to bolo všetko.

Režisér Taylor Hackford zbieral 15 rokov podklady pre natočenie filmu, sám ho aj financoval a dobre urobil. 
Rozpočet filmu dosiahol 40 mil.USD a už za prvé tri dni zarobil neuveriteľných 20 mil.USD. 
Celkom v Severnej Amerike dosiahli tržby 72 mil.USD a celosvetovo až takmer 125 mil.USD !

Ray Charles aktívne spolupracoval pri tvorbe filmu, žial jeho slávnej premiéry sa už nedožil.
Film zachycuje jeho vzostupy a pády,bolesť, osobnú tragédiu, závislosť na drogách, ale aj obrovský umelecký úspech. Ray Charles totiž
zmenil americkú kultúru, dotkol sa ľudských sŕdc a daroval svetu možnosť úplne nového umenia. Od začiatku 50-tich rokov bol závislý na drogách a po odvykacej kúre v roku 1965 sa tejto závislosti nedifinívne zbavil, čo je obdivuhodné, že bez metadonovej substancie, len vďaka vlastmnému odhodlaniu a vnútornej sile. 

Vo filme to krásne zachycuje niekoľko scén..... 

Režisér Taylor Hackford nenatočil úplne presný životný príbeh Ray Charlesa, trošku ho zjemnil a samozrejme umelecky upravil.
Uvediem aspoň niekoľko beletrizovaných scén :

- Keď sa topí Rayov mladší brat Georg v maminom lavóri na pranie bielizne, Ray nič neurobí, len stojí, pretože si myslí, že Geord robí žarty a hrá divadlo.(Pravdepodobne už vtedy malý 5 ročný Ray slabšie videl a ako uvádza vo svojej autobiografii, chcel bratovi pomôcť a chcel ho vytiahnuť, keď si uvedomil,že sa topí, ale toho nebol fyzicky schopný.)

- V nahrávacom štúdiu sa učí Ray hrať skladbu "Mess Around" v G kľúči, originál sa hrá v E dur a mol.

- Ray hneď po príchode do Seattle príde do klubu a chystá sa na konkurz. V ten večer sa stretáva s mladou Quincy Jones. V skutočnosti sa s ňou Ray stretol až niekoľko dní po príchode do Seattle. 

Režisér záverečnú scénu v Georgia State Capitol (1979) vložil do filmu až na osobnú žiadosť Ray Charlesa, jednalo sa o udalosť kedy sa mu štát Georgia verejne ospravedlnil a rehabilitoval ho po vyše 20 rokoch. V roku 1961 mal zakázané vystupovať v svojom rodnom štáte, pretože
odmietol hrať a spievať pred segregovaným publikom (Mal hrať pre Jimma Crowa v meste Augusta). Keď vystúpil z autobusu čakali ho demonštranti proti aparthaidu.Ray sa dozvedá, že na parkete môžu byť len bieli a pre černochov zostal len balkón. Protestujúci dav ho presvedčí, že ako umelec nôže veci pomôcť, preto sa v zlomku sekundy rozhodne nevystupovať, vracia sa do svojho autobusu a nepomáhajú ani vyhrášky a obavy zo súdnych procesov, vediac že sa budú snažiť vplyvní ľudia ho zdiskreditovať a pomstiť sa mu : 

> "Tu ja nebudem hrať, niekto to musel začať ..." .

O 20 rokov neskôr, presne 7.3.1979, vyhlásil parlament štátu Georgia jeho pieseň " Georgia on My Mind" za štátnu hymnu...
Bea stojí v tomto slávnostnom okamžiku pri Rayovi a spomína:

> "Keby tu mohla byť Tvoja matka ...Ona je tu. Nikdy neodišla." 
Presvedčivo odpovedá Ray.

Na nasledujúcom koncerte v Indianapolis pred vypredanou koncertnou sálou plnou tlieskajúcich a tancujúcich mladých ľudí (Ray dovolil tancovať mládeži aj priamo pred jeho klavírom na pódiu) , dosiahne zdrogovaný Ray hudobné a tanečné šialenstvo, neopakovateľnú a skvelú zábavu. Večer ho neočakávane nachytá rasistická polícia v hotely s heroínom. Nemá zľutovanie a odvádza Raya do väzenia. 

> "Nikomu neubližujem, nie som dealer", bráni sa Ray.
"Každému ubližuješ, Tvoja bláznivá hudba oblbuje našu mládež, zbavíme sa tejto čiernej rite navždycky ..."

Zinscenovaný proces na diskreditáciu Raya Charlesa vrcholí privolaním novinárov. Z väzenia sa vracia k rodine a manželka Bea musí brávať deti skôr zo školy , lebo sa im posmievajú za otca. Jeho agentúra ABC pomôže uzavrieť prípad, konanie podplatenej polície bolo nezákonné, nemala zatykač ani povolenie na domovú prehliadku.

- Vo filme sa spomína len jedna jeho žena Della Beatrix (Bea),s ktorou mal nie dve , ale tri deti. Opustil ju v roku 1977 .Predtým bol Ray ešte krátko ženatý s Eileen Wiliams v rokoch 1951 až 1952. Ray Charles mal celkom 12 detí s 9-timi ženami, dožil sa 12 vnukov a 5 pravnukov. Poslednou ženou s ktorou mal "dlhodobé priateľstvo až do smrti" bola Norma Pinell .

Rayova odvážna mama Aretha, ktorá jeho a nevlastného brata Georga sama vychovávala, bola pre neho najdôležitejší človek v živote, zomrela mladá vo veku 31 rokov pravdepodobne na prepracovanie, vtedy mal Ray len 15 rokov. Vo filme jej venuje Ray a režisér významné miesto .
Keď Ray strácal zrak mama ho veľmi trvdo a ostro pripravovala na tuto situáciu:

> "Ray, oslepneš, hovoril doktor. Neplač, prestaň, na slzy nemáme čas. Nik Ťa nebude ľutovať len preto, že si slepý. teraz Ti to dvakrát ukážem (ako má chodiť a existovať v dome) a potom to už musíš zvládnuť sám. Tak to na tomto svete chodí. Zapamätaj si, prestávaš vidieť, ale nie si hlúpy. Používaj svoje ruky ako oči."

Veľmi dojímavá scéna, na ktorú si Ray spomína z detstva sa odohrala krátko po jeho oslepnutí, keď mal asi 7 rokov: Učil sa spoznávať priestor a zvuky, prišiel do baraku a podkol sa na húpacom kresle. Začal plakať a prosiť úpenlivo mamu, aby mu pomohla. Ona však mlčky stála v kúte a nútila Raya k samostatnosti. Ray postupne prestal plakať a počúval okolité zvuky: konský povoz pred domom, ale aj "tiché klopkanie" cupotajúceho lúčneho koníka na drevenej podlahe domu. Rýchlo ho našiel, chytil do rúk a priložil k uchu. Zjavne sa tešil jeho zvukom - a tu z nenazdania povedal :

> " Mama ja viem, že si tu a stojíš tam vzadu v kúte!"

Ray počul mamim nehlučný plač! Doteraz si túto scénu neviem racionálne vysvetliť a je pre mňa skutočnou záhadou, aký úžasný sluch mu Boh daroval na oplátku za sratu zraku. Počul mamine tečúce slzy stekajúce na jej lícach...

Ray skutočne spoznával ženy dotykom a pohladením ich rúk a dlaní. Vlastnej žene Bei hovorí:

"Urob mi láskavosť Bea, musíš mi vždy hovoriť pravdu. Nechcem, aby si ma ľutovala, že som slepý."
"Ako by som mohla ľutovať niekoho, koho odbivujem ?" vyznáva sa Bea. 
Potom jej z lásky venuje Ray svoj prvý gospel song, zmes gospelu a blues. Bea to považuje za rúhanie. Ray hovorí svoje umelecké vyznanie:

> "Ak mám robiť svoje vlastné piesne, musím ich písať od srdca, chápeš to?
Spievam o svojich citoch k Tebe.O tom, ako Ťa milujem Bea. Čo viac je ľudské, ako toto? "

Ray si v živote často pripomínal detstvo a slová svojej mamy.
Ako 10 ročný, už slepý, musel sľúbiť mame, že sa o seba postará:

> "Ak chceš , aby som bola na Teba pyšná, sľúb mi, že zo seba nenecháš urobiť mrzáka. Nebudeš žiadny sociálny prípad. Postavíš sa na vlastné nohy. Sľubujem."

Ray vedel, že ho môžu drogy zabiť, zbaviť sa tejto závislosti bolo spočiatku nad jeho sily. Na svojich turne spával so svojou speváčkou Margie. Bral drogy, svedomie sa mu ozýva cez mamin hlas:

> "Len Ježiš je na tomto svete zadarmo!"

Vystríha Margie pred drogami:

> "Nesmieš nič brať, lebo budeš na tom viac závislá ako na Ježišovi..."
Margie ho hltala ako speváka, hudobníka a človeka. Vo všetkom sa mu chcela podobať. Ani ich spoločné dieťa ho k nej nepripútalo, žial vďaka jeho negatívnemu príkladu sa Margie predrogovala až na druhý svet.


Americký hudobný časopis Rolling Stone zaradil Raya Charlesa medzi 100 najlepších spevákov (II. miesto) a umelcov (X.miesto)
všetkých čias. V roku 1960 získal prvé štyri ceny Grammy( obdoba hudobného Oscara) za svoj album " The genius of Ray Charles ", celkom to bolo neuveriteľných 12 cien! Madzi najúspešnejšie patria piesne :
"Hit the Road Jack" , "Unchain my Heart", " Mess Around", "Baby, let me hold Your Hand ", gospely "I've got a woman", "I love so her", "Marry Ann" ( dosledok krátkej hádky s milenkou Marry Ann ), "What kind of man are you" či " What I say", ktorá vznikla ako spontánna improvizácia zfetovaného Raya...
Napriek svojim úspechom,nikdy nezabudol Ray Charles na svoje korene. Venoval vyše 20 mil.USD na afroamerické vysoké školstvo a štedro podporoval charitu pre slepých a hluchých.  

Ray Charles mal prezývku " The Genius" . Okrem toho , že výborne spieval, vedel hrať na klavír, organ,klarinet a altsaxofón. Skladal a spieval v štýle rhythm and blues, soul, blues, rock and roll, jazz, country and western, pop, gospel. Hlavne spojením gospelu a bles sa najviac preslávil, hoci ho niektorí považovali za satanistu .

Keď Ray začal prvýkrát v bare spievať vlastný gospel, reakcie mnohých prítomných boli negatívne:

> "Všetci, čo tu sedíte, načúvate Diablovi. dávate svoje peniaze Satanovi, to robíte." 

Veriaca černošská komunita ho kritizuje ďalej:

> "Urobil si z duchovnej muziky sex.Zarábaš peniaze na Bohu... Bežte všetci k čertom. Celá vec je špatná..."

Mnohí mu však verili, že spieva, to čo cíti a miluje. Jeho hudba sa ľuďom začala viac a viac páčiť.

Ray trpel fóbiou z vody, asi ako dôsledok psychickej traumy z detstva, keď videl topiaceho brata Georgia a nevedel mu pomôcť resp. ťažko pracujúcu mamu-práčku bielizne ( viď scénu ako si balí kufor a naraz vloží doň ruky a cíti,že je plný vody  alebo scénka na toalete, keď si predstavuje, že kráča po podlahe plnej vody.Strach z vody ho sprevádzal pravdepodobne už celý život.)
Keď mu bolo najhoršie, spomínal si na detstvo a mamu :

> "Vždy si pamätaj, čo si mi sľúbil. Nikdy nedovoľ nikomu a ničomu, aby z Teba urobil mrzáka."

Počas svojej hudobnej kariéry napodobňoval hlavne Nat King Cole-a, nečudo , veď to bol obľúbený spevák a hudobník jeho mamy. Majiteľ nahrávacej spoločnosti Swing Time Records , kde Ray začínal Jack Lauderdale pri natáčaní jeho prvej platne povedal :

> "Si lepší ako sám Nat King ..." a mal pravdu.

Vedel sa výborne pohybovať a orientovať aj bez paličky a psa. Vyznáva sa kolegom z kapely :

> "Moje uši sa stali mojimi očami. Každá vec má svoj zvuk. To je dôvod ,prečo nosím topánky s tvrdou podrážkou. Počujem dobre odozvu mojich topánok, takže keď prejdem dverami, zvuk sa mení. Musíš sa rýchlo učiť, keď sa chceš postaviť na vlastné nohy."

Keď prišiel do svojej prvej country kapely na skúšku ešte na Floride(Florida Playboys)takto vyznal svoju lásku k hudbe:

"Milujem country. Ja zbožňujem príbehy.Viete, tie o zamilovaní a o tom ako sa láska s vami zahráva. Potom o tom ťažkom, čo život prináša. Človek sa cíti malý a chce svoju dušu odovzdať Bohu. Rovnako mu môžeš dať aj svoju prdel."Všeobecný smiech a bol prijatý do kapely.

Ray otca veľmi nepoznal, krátko po jeho narodení opustil rodinu a žil s ďalšími dvoma ženami.(Dobrý vzor pre Raya, krv sa nezaprie...)
Zdedil však úžasný talent, spomína ako 5 ročný sa vždy prestal hrať, keď počul hrať na klavír a utekal do koloniálneho obchodu za ním.
Jeho prvým "učiteľom" bol Wylie Pitman, pasák z nevestinca, klavírista v obchode, učil ho v štýle Boogie-Woogie :

> "Ale nie synček, nesmieš búchať do kláves všetkými prstami naraz. Ukážem Ti ako zahrať jednoduchú melódiu jedným prstom."
Ray si ho pamätal celý život :
> "Mohol povedať: Bež preč a neotravuj ma. On mi však venoval svoj čas."

> "Narodil som sa s hudbou v sebe. Tak ako mám rebrá, pečeň, ľadviny a srdce. Tak ako mám krv."

Jamie Foxx bravúrne zahral scény, na ktorých je hospitalizovaný Ray počas odvykacej kúry. Trpiaci Ray, dehydrovaný, neustále zvracia.Musia ho pripútať na nemocničné lôžko.( Toto by mali povinne premietať našim školákom ako učebný materiál o škodlivosti drog.)Ray má vážne problémy s motorikou tela, trasie sa. Jeho "absťák" vrcholí. Blúzni a má silné halucinácie, telo ho neustále svrbí. Sudca ho neuvrhe do väzenia len pod podmienkou, že dokončí liečenie a bude pod neustálou kontrolou na prítomnosť drog v organizme. Vo svojich predstavách sa opäať vracia do detstva a k sľubom, ktoré dal mame. Stretá sa s ňou už ako vidiaci, rovnako aj so svojim bratom, 
ktorý mu odpúšťa:

> "Nebola to Tvoja chyba, Ray."

> "Hovor so mnou Ray, nie som zlý sen, som Tvoja súčasť. Ani toto všetko svinstvo to nemohlo zmeniť."
Ray mal oporu aj vo svojej Bei, ktorá vedela o jeho záletníckom živote aj nemanželských deťoch. Napriek tomu ho milovala a veľmi jej na ňom záležalo. V roku 1965 po návrate z koncertu v Montreale ho na letisku v Bostone zadrží federálna polícia pre podozrenie z pašovania drog a fetovanie. Hrozba väzenia je reálna potom, čo ich razia je úspešná. Vtedy dostáva posledné ultimátum aj od Bei:

> "Ray, je tu niečo, čo miluješ viac ako mňa a chlapcov, viac než všetky ženské, s ktorými si na turné spával, viac než všetky drogy, čo si kedy vzal... O čom hovoríš? O Tvojej muzike. Ak si neprestaneš pichať ( heroín), prídeš o svoju muziku a pôjdeš do väzenia.
Stojí to všetko za to svinstvo, čo berieš ?"

Ray sa spamätal, vyliečil sa zo závislosti a ďalších 40 rokov natáčal platne, vyhrával Grammy a mal vypredané koncerty. Stal sa jedným zo svetovo najobľúbenejších umelcov. Pomyslel by si to niekto, keď ako mladý slepý černošský teeneger v roku 1948 sám cestoval autobusom 
3500 míľ z Floridy do Seattle ? ( Ray vtedy musel oklamať vodiča, že je vojnový veterán, ktorý oslepol počas vojny v Normandii, keď ho to zasiahlo priamo na pláži počas prevozu amerických vojakov, inak by ho samotného bez doprovodu nevzal do autobusu.)

Ray Charles koncertoval v roku 1982 aj v bývalom Československu, v pražskej Lucerne. Bol to úžasný koncert, škoda že sme tam viacerí neboli. Vtedy som ani nevedel, že vôbec existuje. Hniloba západného imperializmu nebola pre nás, socialistickú mládež, absolútne vhodná.
Boli rovní a rovnejší ...
Vlastne, tak je to svojim spôsobom aj dnes.

Slepí alebo iní handikepovaní ľudia si nezaslúžia naše pohŕdanie. Mnohí z nich to dostali od Boha inak vynahradené.
Kto verí v svoje sily či schopnosti a nebojí sa tvrdého odriekania častokrát dosiahne viac ako sám očakával. 

 > "Len Ježiš je na tomto svete zadarmo." 

 Aretha, máš skutočne veľkú pravdu.

Ak sa vám nebude chcieť pozrieť si tento krásny a dlhý film, prosím pustite si aspoň niektorú z piesní  Raya Charlesa. 
Myslím, že si to zaslúži. Želám vám pritom príjemný umelecký zážitok.
