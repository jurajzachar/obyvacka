title: "Mr. Morgan's Last Love - Posledná láska pána Morgana (2013)"
date: "2014-04-22"
rating: 96
picture_url: "http://dieacademy.de/wp-content/uploads/2013/10/15.jpg"	
description: "Ak si myslíte, že sa nemôže zaľúbiť starý dôchodca do mladej ženy, ktorá by mu mohla byť vnučkou - tak sa mýlite!"
---

V tejto koprodukčnej dráme sa to podarilo dvom skvelým hercom: Sir Michael Caine (1933) a Clémence Poésy (1982) to spolu dokázali, pekne im kontroval ešte Justin Kirk. Koprodukčný film USA-Belgicko-Nemecko-Francúzsko. Dráma."

###Mladá šarmantná herečka Clémence Poésy, 

ktorú všetci poznáme z filmu Harry Potter a Ohnivý pohár (2005), potvrdila, že patrí k tým francúzskym herečkám, ktoré vedia perfektne anglicky a dokážu striedať všetky druhy anglického prízvuku. Zahrala si hlavnú ženskú úlohu Pauline, mladej učiteľky latinsko-amerických tancov (Ča-ča). 
Partnerom jej bol bezmála o 50 rokov starší anglický herec sir Michael Caine 
v úlohe starého učiteľa filozofie, bývalého profesora na univerzit Princetom, Matthew Morgana.

Matt žil dlhé roky so svojou francúzskou manželkou Joan v Paríži- Američan, čo sa nenaučil takmer ani slovko po francúzsky. Joan zomrela na rakovinu a Matt ťažko nesie samotu. V útorok sa stretáva pravidelne s madam Léry Colette, spolu sa učia pri obede francúzsky a anglicky. Mysľou je však stále pri svojej milovanej Joan, spolu sa držia za ruky na prechádzkach Parížom, diskutujú na lavičke v parku, potom zanesie jej kvety na hrob a cestuje späť domov autobusom. Tento pravidelný rituál raz prekazí osudové stretnutie s mladou ženou Pauline, ktorá mu pomáha pri vystupovaní z autobusu. Obaja sú učitelia: on vdovec, emeritný profesor a ona učiteľka tanca.

O niekoľko dní sa opäť stretajú v autobuse (náhoda ?) a obaja cítia, že by sa radi aj bližšie zoznámili. Matt dostáva pozvanie do tanečnej školy od Pauline. Spolu so svojou známou pani Colette navštívia školu a tanec sa im ( po komických začiatkoch ) veľmi zapáči. Pauline mala otca angličana a preto sa dobre dorozumie s Mattom.

Smútok a osamelosť pána profesora sa mení na nádej, nový zmysel života ( škáročku, cez ktorú presvitá slnko ). Pauline ho má rada ako svojho zomrelého otca a on ju, pretože mu pripomína zosnulú Joan. 

> "Prestal som čítať knihy, keď som prestal milovať život."
> "Ty si jediná súčasť môjho života, ktorej som ešte neprišiel na koreň."

Priateľstvo ho preberá k životu, pozýva Pauline do nobl reštaurácii, rozváža ju vlastným Peugeotom, diskutujú o živote. Cíti však, že sa správa ako "starý blázon ". Madam Colette musí natrvalo opustiť Paríž, Matt sa cíti veľmi osamelý, tiež by rád opustil Paríž...
Pokúša sa neúspešne o samovraždu, počas hospitalizácie ho navštívia aj jeho deti : dcéra Karen a syn Milles. Milles zastihne otca na nemocničnom lôžku v nevinnom objatí s Pauline. Mattove deti nechápu otcov vzťah a hlavne Milles to vyčíta Pauline, lebo si myslí, že táto " francúzska pipka" chce Matta len využiť. Považujú otcovo predávkovanie sa liekmi, len za zámienku ich prilákať z Ameriky do Paríža.
Pauline reaguje na Millesovu kritiku :

> " Keby som mala takého otca ako vy, bola by som šťastná..." 
lebo stále žije."

Pauline mala pocit, už pri prvom stretnutí s Mattom, že ho dôverne pozná. Myslela, si že ani ona ani on nikoho nemajú a môžu byť spolu rodina. Neskôr zistila, že jeho rodina ho čaká v Amerike. Matt sa jej priznal, že bol mizerným otcom. Joan chcela deti a on chcel len ju. Nikdy nedozrel byť otcom. Nechcel sa podobať na toho svojho a skončil paradoxne rovnako.

> "Tvoje deti a vnúčatá nechcú, aby si zomrel a nechcem to ani ja."

Vraví Pauline:

> "Odlož to na inokedy, prosím."

Deti stále nútia Matta predať letné rodinné sídlo St.Malo, ktoré mala Joan najradšej, a volajú ho do Ameriky. On však nechce. Spomienky na mŕtvu Joanu a 
mladú Pauline sa navzájom preplietajú. Matt je šťastný pri tanci, Milles to nechce pochopiť, jeho vlastný život sa borí: opúšťa ho s iným vlastná žena a on bojuje o svojho maloletého syna. Pauline sa snaží zmieriť syna s otcom, ktorý trpí výčitkami svedomia, že zamlčal pred deťmi rakovinu ich matky.
Milles a Pauline sa nakoniec zblížia a zamilujú do seba. 
Matt daruje St.Malo Pauline, ona je teraz jeho rodina.

> "Ty si tá škáročka v mojom svete, (cez ktorú presvitá slnko života)"

vyznáva svoje city Matt a Pauline kontruje:

> " Viem, akí sú muži, všetci rovnakí, pozerajú na Tvoje kozy a tvária sa, že nie. Ty si iný. Preto som s Tebou rada. Pozeráš na mňa bez dôvodu..."

Matt citi, že bol pre svoje deti len mužom, čo im vzal mamu. Joan zomrela na rakovinu v ukrutných bolestiach a Matt nechcel do toho zaťahovať deti, postupom času to však považuje za vlastnú chybu. Matt pri svojom návrate do Paríža zastihne syna a Pauline v horúcom objatí, reaguje spontánne:

> "Ak jej ublížiš, zabijem Ťa. Je mi jedno, že si môj syn, zabijem Ťa!"

Milles sa prizná otcovi, že sa mu rozpadol manželský vzťah, žana podala o rozvod a čaká dieťa s iným mužom.

>"Manželstvo je drina, treba mať ochotu v ňom robiť ústupky." 

Poúča Matt. Milles s bolesťou spomína:

> "Celý život si ma učil ako mám žiť, čo si mám myslieť, čo čítať, čomu veriť, ale ja som nepotreboval učiteľa, ale otca!"

Matt sa priznáva:

> Nevedel som ako Ti povedať, aby si nebol ako ja, do dnešného dňa neviem, prečo si Tvoja mama vybrala mňa..."

Lúčia sa so slovami:

> "Joan vedela rozžiariť izbu ako slnko, presne ako teraz Pauline. Milles nenechaj ju odisť, bojuj o ňu.. Povedz jej, že som tomu už prišiel na koreň, ona už bude vedieť..."

týmto slovám rozumela  len ona, Matt sa lúčil so životom, už nemal prečo žiť.

Matt a Pauline sa opäť stretávajú na svojej lavičke v parku Paríža, žial už len v jej spomienkach. Prichádza Milles, aby sa rozlúčil pred odletom do USA za svojim synom Kylie a sľubuje Pauline, že sa pre ňu vráti...

> IN MEMORY OF MY FATHER  ( NA PAMIATKU MOJHO OTCA )

Posledné slová, ktoré si prečítate už bez môjho komentára.

Bolo mi do revu, myšlienky plynuli nad hodnotným filmom a do toho mi bonusovo spievala moja obľúbená Norah Jones pieseň "Not too late"...

Poznámka pod čiarou: 

Sir Michael Caine, bol v každom desaťročí od roku 1960 nominovaný 
na Oscara. Nakoniec ho získal v roku 1986 za postavu Elliota ako najlepší mužský herecký výkon vo vedľajšej úlohe. 
Hral vo vyše 100 filmoch, ale za tento by si Oscara za hlavnú mužskú úlohu určite zaslúžil. Veď posúďte sami...






