title: "A Royal Affair (2012)"
date: "2014-04-13"
rating: 95
picture_url: "http://upload.wikimedia.org/wikipedia/en/5/58/A_Royal_Affair.jpg"    
description: "Skvelá historická dráma zaslúžene nominovaná na cenu americkej akademie umenia(OSCAR) za rok 2013 ako najlepší zahraničný film roka. Film dostal ocenenie Strieborného Leva na medzinárodnom filmovom festivale v Berlíne v roku 2012 za najlepší mužský herecký výkon a najlepší scenár!"
---

### Mladá anglická princezná sa "musí" vydať za dánskeho krála, ktorý je evidentne duševne chorý. 

Polovica 18 storočia (skutočne veľmi realisiticky vykreslená doba s pobehujucimi potkamni v meste ,ktorí roznášajú choroby a nastupujúce osvietenectvo dolieha na Európu a vďaka mladému vidieckemu lekárovi Johannovi, ktorý sa zvečera do rána stáva osobným lekárom kráľa, nové pokrokové myšlienky zmenia aj vládnuce pomery v Dánsku. Lekár Johan mal pomôcť odvrhnutým bývalým členom dánskeho kráľovského dvora, dostať sa späť a pravdepodobne by sa ho potom úspešne zbavili-však mladý ambiciózny lekár, syn evanjelického kňaza, sa chopí životnej šance a podarí sa mu tak ovládnuť pomäteného kráľa, že nakoniec získa absolútnu moc v krajine, kde intenzívne zavádza pokrokové myšlienky nastupujúceho osvietenectva (zákaz fyzických trestov väzňov, väčšie slobody pre nevoľníkov, sloboda tlače, budovanie sirotincov, obmedzovanie vplyvu cirkvi na svetskú moc ).

Mladá kráľovná , psychicky týraná chorým manželom, sa zblíži s lekárom Johanom (romantická jazda na koňoch vo dvojici je tým prvým vzájomným kontaktom ) a zdieľa jeho pokrokové myšlienky, nakoniec sa do seba zaľúbia a splodia dieťa, ktoré sa snažia "prisúdiť"kráľovi. Čo by to bol však za film bez intríg ?

Nevlastná kráľova matka nakoniec sa dozvie pravdu od slúžky a spolu so šľachtou a cirkevnými hodnostármi kujú pikle, ktoré vyvrcholia v zatknutí lekára Johana a kráľovnej Karoliny, samozrejme "vdaka “ zrade Johanovho osobného priateľa. Napriek prísľubu, ktorý dostal kráľ pred podpisom
zatykača, že nezomrú rukou kata a dostanú jeho milosť,(" Bude sa Johan tešiť ,keď sa dozvie pred popravou, že dostal odo mňa milosť ? ") na inom mieste pred davom zmanipulovaných sedliakov zomiera Johan sťatim hlavy. Kráľovná odchádza do vyhnanstva v Nemecku. Nesmie opustiť kláštor, nakoniec tam zomiera na náhle onemocnenie. Svojim deťom však dokáže napísať list a v ňom celú pravdu o jej živote, ktorý jej syn a dcéra aj dostanú a jej poslednú voľu aj splnia : Budú tak, žiť aby sa za nich nemusela hanbiť. Jej syn sa neskôr stane dánskym kráľom a dotiahne myšlienky osvietenectva až do konca, napr.zruší v Dánsku nevoľníctvo .

"Sila" propagandy a klamstva aj koncom 18.storočia dokázala paradoxne vďaka zrušeniu cenzúry poštvať obyčajného človeka proti vládnucej vrstve a túžba po peniazoch a politickom vplyve dokáže zradiť aj tie najcnostnejšie hodnoty ako je úcta k človeku, spravodlivosť, pravda a láska .Dilema manželskej vernosti k parnerovi, ktorého si musiš vziať, lebo Ti to rodičia prikážu a ktorého podvádzaš, lebo si myslíš, že aj Ty si zaslužiš byť šťastná (síce s iným, ale predsa ) - milovať a byť milovaná. Nakoniec je "dobro po zásluhe potrestané " , revolučné myšlienky odmietnuté a zavrhnuté, lebo v dejinách ľudstva sa vždy treba najskôr vrátiť krok späť, aby sa mohlo vykročiť dva kroky dopredu,

...či naopak ? 

Pred popravou lekár Johan plakal, vedel totiž, že ho opäť oklamali ( paradoxne to bol kňaz-známy jeho otca ) a nedostane milosť ,vedel, že je nepochopený a nenávidený od zmanipulovaného sedliackeho ľudu - hoci to bol on , čo im dosiahol nečakané výhody, plakal - lebo jeho životná laska bude dalej trpieť a on jej už nedokáže pomocť a byť jej oporou, možno mu bolo ľúto aj pochabého kraľa,lebo len pri ňom bol sťastný (kráľ).

Výrazne vo fime rezonuje negatívna úloha duchovenstva, ktoré potláča akékoľvek nové myšlienky,(s jeho “ požehnaním “ kráľovská rada odmietne zafinancovať novú Johanovu liečebnú metodú, ktorá mimochodom zachráni život malému kráľovskému synovi, lebo “ by to stálo veľa peňazí “ a nechá zomrieť stovky nakazených detí v uliciach Kodane,“načo sa kráľovský lekár stará o iných chorých ? Načo šiel vôbec do nemocnice ? “ ) darmo, vlastné brucho im bolo bohom ….

Johan nemal strach zo smrti, lebo "dobrý boj bojoval a svoju vieru si zachoval" - vieru, že raz ľudstvo sa posunie ďalej a tento posun snáď bude pozitívny pre všetkých. Žiaľ tento výrazný pozitívny hodnotový posun prišiel až o niekoľko storočí neskôr.

Vzhľadom na veľmi náročnú historickú tému považujem tento film za ojedinelý a vhodný pre náročného diváka so záľubou v historických filmoch .

Veľmi dobré herecké výkony oboch hlavných hrdinov !!!! 

Darmo, najmä Mads Mikkelsen(1965) je v súčasnosti veľmi žiadaný a populárny v celom filmovom svete. Mads je držiteľom európskej filmovej ceny za prínos vo svetovej kinematografii. Mohli sme ho vidieť vo viacerých filmoch:
napr. Casino Royale(2006), Súboj Titánov(2010) a najnovšie aj v hlavnej úlohe v americkom TV seriály Hannibal, ktorý vysiela NBS.
Odporúčam, hlavne si pozrite aj film ( The Hunt - Hon 2012 ), v ktorom podáva skutočne exelentné herecké výkony. 
