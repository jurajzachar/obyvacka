title: "Django Unchained - Divoký Django (2012)"
date: "2014-05-10"
rating: 96
picture_url: "http://downloadwallpaperhd.com/wp-content/uploads/2013/05/Django-Unchained-Wallpaper-HD.jpg"
description: "Americký western - Dráma. Pocta spaghetti westernom, dráma z obdobia americkej občianskej vojny Juh proti Severu. Ďalší skvelý film režiséra, herca a scenáristu Quetina Tarantina (1963)."
---

Hlavné postavy:

* Jamie Foxx (1967) - Django
* Christoph Waltz (1956) - Dr.King Schultz
* Leonardo di Caprio (1974) - Calvin Candie
* Samuel L. Jackson (1948) - Stephen
* Franco Nero (1941) - Amerigo Vessepi

Názov filmu je prezývka rumunských cigáňov, kde Gjango znamená “Bdiem”.
Film ovenčený Zlatým Globusom a Oscarom za najlepšieho herca vo vedľajšej úlohe a najlepší scenár.

Django, oslobodený otrok, cestuje naprieč Spojenými štátmi v sprievode Dr. Kinga Schultza, nájomného lovca ľudí.
Ďalej už nebudem prezrádzať dej , ak chcete prečítajte si ho na  http://cs.wikipedia.org/wiki/Nespoutaný_Django

Quentin Tarantino túžil natočiť voľnú trilógiu filmov, ktoré si budú námetovo podobné. Začal “Nehanebnými bastardami” (2009) a pokračuje týmto filmom.
Tretí film zatiaľ neexistuje, ostáva veriť,že sa podorí Tarantinovi minimálne tak dobre, ako tie dva predchádzajúce.
Tarantino venoval film ako poctu režisérovi spaghetti westernom Sergiovi Leonovi a pôvodnému filmu Django z roku 1966, kde hral hlavnú úlohu Franco Nero.
Franco Nero si zahral po vyše 45 rokoch opäť v tomto filme , avšak len malú úlohu ( Amerigo Vessepi ).
Nosí v tomto filme biele rukavice ako spomienku na pôvodný film z roku 1966, kde mu Mexičania na konci filmu zničili ruky ako trest, že bol zlodejom.
Film má skutočne hviezdne obsadenie , Tarantino napísal scenár priamo "na telo” pre Christophera Waltza, Leonarda di Capria a Samuela L. Jacksona.
Samotný Tarantino si vo filme zahral maličkú postavu otrokára, ktorý na konci filmu oslobodí Djanga.

Samuel Jackson sa sám osobitne podieľal na vzhľade svojej postavy Stephana a vyše roka spolu s maskérom testovali viacero možností až kým nevybrali tú pravú.
Vo filme sa objavuje až 7 hercov, ktorí boli nominovaní na Oscara v kategórii Najlepší herec vo vedľajšej úlohe. Nakoniec sošku získal Ch.Waltz (Nehanební bastardi 2009).
Jamie Foxx ako jediný z  ich (zatiaľ) získal Oscara za najlepší výkon v hlavnej úlohe ( Ray 2004).

Leopnardo diCaprio sa objaví vo filme až po hodine deja a je to jeho prvá záporná postava (rasistický charakter) v hereckej kariére. 
Tarantino ho musel veľmi dlho presviedčať, aby túto rolu vôbec prijal. Leonardo sa pri natáčaní dvakrát zranil. Raz pri údere rukou na stôl trafil sklený pohár a druhýkrát si pri natáčaní kladivom buchol do hlavy (potom vo filme už používal penovú repliku …)

Jamie Foxx (Django) veľa jazdil vo filme na koni, málokto však vie, že to bol jeho vlastný. Keď sa Christoph Waltz pri tréningu na svoju úlohu zranil pádom z koňa a zlomil si panvu, Jamie mu daroval špeciálne sedlo s bezpečnostnými pásmi.
Tarantino dokázal tento náročný film natočiť za neuveriteľných 130 dní. Medzi ním a legendárnym hudobným skladateľom Enniom Morriconem vznikol rozkol, vraj bola jeho hudba použitá “ úplne nezmyselne” a už “nikdy viac” nebude spolupracovať s týmto režisérom. Nuž , 

> “Nikdy nehovor nikdy” , 

uvidíme koľko im hnevanie vydrží…

Pred vilou Calvina Candieho (Leonardo diCaprio) sa rozliehali obrovské lány bavlny, ktoré však netvorila skutočná bavlna z bavlníkov, ale obyčajný bôb obecný. Rekvizitári ručne doň pridali hlavičky bavlny. Skutočne sa poriadne nadreli, veď bolo treba uchytiť až 350 000 kusov!

V dome Calvina Candieho vidieť v jednom zábere známu bustu egyptskej kráľovnej Nefertity. Táto busta však bola objavená až v roku 1912, teda o vyše 50 rokov neskôr ako sa datuje dej filmu. Vo filme je skutočne viacero historických nezmyslov.

Django a King Schultz pijú pri bare číre pivo, presne také ako bolo vynajdené v českej Plzni, avšak toto pivo bolo prvýkrát exportované do USA až v roku 1871, teda 12 rokov po deji filmu. 
Vo filme sa objavil dynamit, ktorý však Alfred Nobel vynašiel až v roku 1867 t.j. až o 8 rokov neskôr.
Rovnako výčap piva, ktorý bolo vidieť v salóne, vynašli až začiatkom storočia. 
Vo filme nosia aktéri slnečné okuliare, ktoré sa objavili v USA až v roku 1929.
Hlavní hrdinovia sa vo filme dostávajú do konfliktu s členmi Ku-Klux-Klan. Prvý klan však bol založený až o 7 rokov neskôr, ako reakcia na výsledok americkej občianskej vojny.

Rovnako sa môžete stretnúť s niekoľkými hudobnými anachronizmami : okrem hip-hopovej hudby (?!) je scénka, kde otrokyňa hrá na harfe “ Pre Elišku” od L. van Beethovena, hoci táto populárna skladba bola prvýkrát publikovaná až v roku 1867, teda vyše 50 rokov po jej skomponovaní a 8 rokov po deji filmu…

Quentin Tarantino nenávidí pri natáčaní zvuk mobilných telefónov a nielen ten, dokonca aj jednoduchý tichý zvuk zapnutia počítača môže byť pre previnilca sygnálom na nútené opustenie natáčacieho priestoru.Chudák, asi už má nervy v kýbli. 

Tento film bol prvým, ktorý dostal Tarantina aj do kín v Číne. Samozrejme musel presť najskôr tvrdou cenzúrou(bola upravená farba krvi, výška a uhol jej vystreknutia.) Prvé premietanie začiatkom apríla 2013 bolo vo všetkých kinách už po niekoľkých minútach prerušené a diváci boli poslaní bez vysvetlenia domov. Film musel byť ďalej upravený a vrátil sa do čínskych kín až o mesiac...

POZOR , na konci záverečných tituliek si ešte môžete pozrieť zaujímavú krátku scénu! Bieli muži tam totiž hrajú poker, ale nie o peniaze, ale o odrezané uši otrokov!

 > Bŕŕŕŕ!!!

Už sa teším na ďalšie Tarantinove filmy, nemôžem si pomôcť, ale mne sa všetky jeho doterajšie veľmi páčia.
 Westerny sú moje obzvlášť obľúbené.
Pripomínajú mi mladosť a detské hry na kovbojov a indiánov.(Vždy som túžil byť kovbojom, ale to mohli byť len starší chlapci, 
my mladší sme boli indiáni a strážili sme stan, kde kovboji fajčili Detvy a pili jablčkové čučo.)

Moje hodnotenie 96/100

