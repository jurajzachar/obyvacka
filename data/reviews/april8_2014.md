title: "The King's Speech - Kráľova reč (2010)"
date: "2014-04-27"
rating: 97
picture_url: "http://www.modernanalyst.com/Portals/0/Public%20Uploads%202/Lessons%20from%20the%20King-s-Speech-How-to-Influence-without-Authority.jpg"
description: "Historická dráma USA - Veľká Británia - Austrália. Priateľstvo nepozná rozdiely v spoločenskom postavení a sociálnom pôvode. Zajakávanie a iné rečové vady sa dajú odnaučiť - treba len chcieť. Príbeh anglického kráľa Juraja VI. to dokazuje."
---

Režisérovi Tommovi Hooperovi sa podarilo spojiť viacero dobrých vecí : pracovať so zaujímavým scenárom, najať skvelého kameramana Dannyho Cohena, nominovať kvalitných hercov .Úspech sa veľmi rýchlo dostavil v podobe medzinárodných ocenení . 

Bertieho, kráľa Juraja VI., si zahral britský herec Colin Firth (1960),  obdržal za tento film Oscara, Zlatý Glóbus a cenu BAFTA pre najlepšieho herca, všetko za tento skvele zahraný film. Určite si ho pamätáte aj z britského thrilleru Dorian Gray (2004). Firthovi sa splnil detský sen, vždy chcel byť hercom, študoval na prestížnej Drama Centre London, vtedy mal ešte málo peňazí, chodil do divadla niekoľko míľ peši v deravých topánkach...

Helena Bonham Carter (1966) si zahrala manželku kráľa Juraja VI. (Mimochodom nemá žiadne herecké vzdelanie, ale herectvo má v génoch - pochádza z vplyvnej britskej rodiny vysokých politických hodnostárov a filmových profesionálov. Prededko bol predsedom vlády Veľkej Británie v rokoch 1908 až 1916 .) Odborná verejnosť ju za ňu ocenila cenou BAFTA za najlepšiu herečku vo vedľajšej úlohe a nomináciami na Oscara a Zlatý Glóbus.

Geoffrey Rush ( 1951) si zahral ako rodený austrálčan naturalizovaného austrálčana, kráľovho logopéda Lionela Logua. Lionel už Oscara má za stvárnenie klavírneho génia vo filme Žiara v roku 1996, v tomto filme dosiahol "len" nomináciu na Oscara za vedľajšiu úlohu. Viacerí si ho môžeme pamätať ako skvelého herca z filmov: Zamilovaný Shakespeare ( 1999 , ďalšia nominácia na Oscara),Kráľovná Alžbeta (1998 ,cena BAFTA za najlepšieho herca vo vedľajšej úlohe), Quills-Perem Markýze de Sade (2001 ,ďalšia nominácia na Oscara),trilógia Piráti z Karibiku (2003,2006,2011) či z drámy Mníchov (2005). 
Rusha považujú filmoví kritici za austrálsky herecký objav, počas svojej hereckej kariéri si zahral aj so svojim priateľom Melom Gibsonom, napr. v roku 1979 v divadle v predstavení "Cakanie na Godota", to bol Geoffrey Rush ešte chudobný herec, čo spával v jednej kutici bez nábytku a na holej zemi...
Zostal skromný, aspoň vo filme to z neho priam vyžaruje.

Nebudem vám detailne popisovať dej, zachytáva historické faktá, ale aj "pikošky", o ktorých ste možno ani nevedeli.
Ak chcete, môžete si ho prečítať napr. na [Wikipedia - Králova řeč ](http://cs.wikipedia.org/wiki/Králova_řeč).
 
Lionel Logue bol uznávaný logopéd, milujúci otec a manžel, amatérky herec, austrálčan telom a dušou. Nebol vyštudovaným doktorom, naučil sa liečiť ľudí a ich rečové poruchy ešte v Austrálii, keď prichádzali vojaci domov z frontu a duševný stres ich poznačil na reči. Bol  psychológ a cez ranenú dušu liečil aj ranenú reč. Používal neformálne metódy liečby a mal úspechy. Kráľa k nemu doviedla jeho milujúca žena ešte v čase, keď o tom, že bude kráľ nevedel. Mal v mene chorého otca kráľa prečítať prejav na koloniálnej výstave, dopadlo to katastrofálne. Mnohí iní doktori boli v jeho liečbe neúspešní, až ho manželka presvedčila navštíviť Lionela. Ten mu začal familiárne hovoriť Bertie,
nesmel u neho kráľ fajčiť a Lionel ho považoval na rozdiel od ostatných lekárov, za svojho priateľa. Bertie nebol zvyknutý na takýto prístup, osobná pýcha a pohŕdanie obyčajnými ľuďmi sa v ňom bili s túžbou zbaviť sa svojho hendikepu. Neskôr k tomu pribudla aj túžba mať dobrého priateľa.

Kráľ postupne dosahuje prvé úspechy a nachádza dôveru k Lionelovi. Spoločne prichádzajú pri poháriku whisky na príčinu jeho koktania...
Bertie spomína na svoje ranné detsvo:

> "Bál som sa svojho otca a moje deti sa budú báť mňa."

Bol ľavákom, trestali ho za to, musel sa to odnaučiť a písať pravou rukou.

> "Mal som krivé kolená do X. Vyrobili mi kovové dlahy, nosil som ich vo dne a v noci, hrozná agónia, teraz už mám nohy rovné." 

Lionel sa pýta čím ďalej tým viac diskrétnejšie otázky:

> "Komu Ste boli z rodiny najbližší ?"
"Pestúnkam, ale nie tej prvej, milovala Davida...mňa nenávidela.Keď nás vodila k rodičom, pri každom stretnutí, vždy ma poštípala.
Plakal som a oni ma vždy vrátili jej.Potom ...nedala mi jesť" 

(kokce od rozrušenia Bertie)

> "dlho, dlho ..."

Na celý život mu zostali žalúdočné problémy.
Bertie sa prvýkrát v živote normálne porozprával s Lionelom. Doteraz nič nevedel o živote obyčajných ľudí a oni nič nevedeli o ňom.

Na otázku:

> "Načo sú priatelia ..."

lakonicky odpovedá:

> "To netuším ..."

Lionel Logue sa dozvedá aj krutú pravdu o jeho staršom bratovi Davidovi, ktorý sa mu neustále v detstve posmieval a ktorého sa Bertie podvedome stále bál . Dávid sa zaľúbil do dvakrát rozvedenej američanky Wallis Simpson z Baltimoru a chcel si ju vziať. Vec nemožná pre budúceho anglického kráľa, ktorý bol súčasne aj hlavou anglikánskej cirkvi.

> "Vaše miesto môže byť aj na tróne" 

skúša dialog Lionel , Bertie je napätý a začína zúriť.

> "Len hovorím, že by Ste mohol byť kráľom. Dokázali by Ste to!"

> "To je zrada!" 

kontruje Bertie.

> "Nemusíte sa nechať ovládať strachom. Čoho sa bojíte?"

Bertie vyhŕkne:

> "Vašich jedovatých slov...
Ja som syn kráľa... a Vy Ste len neuspokojený syn sládka, doskákaný zelenáč od protinožcov. Nie Ste nikto!" 

Osobná pýcha a strach z možnej novej výzvy opäť víťazia nad pokorou a túžbou sa vyliečiť. 

Dejinné udalosti nakoniec opäť donútia Bertieho zmieriť sa s Lionelom , David odmieta byť kráľom a dáva prednosť žene svojich snov.
Bertie bude kráľ Juraj VI...

Lionel ho skvele pripravi aj na inauguráciu a kráľa čaká prvý vojnový prejav národu a svetu. Je predvečer začiatku druhej svetovej vojny. 
Wilson Churchill prezrádza kráľovi svoje veľke osobné tajomstvo, mal tiež rečové problémy. V detstve mal
prirastený jazyk, operácia bola príliš riskantná, nakoniec z toho urobil "svoju prednosť". Dobrá rada a snaha pomôcť hendikepovanému kráľovi. 

Bertie mal mimoriadnu manželku, milujúcu ženu, ktorá vždy neochvejne stála pri ňom. V podstate bola rada, keď si ho brala koktavého, lebo nechcela, aby bol kráľom a robil politiku. Ich rodinný život si cenila nadovšetko.
Situácia sa však zmenila, tesne pred prejavom sa lúči s Bertiem:

> "Iste budeš skvelý..." 

Pred mikrofónom zostávajú len Lionel a Bertie:

> "Na všetko zabudnite, hovorte to len mne. Povedzte to mne, svojmu priateľovi."

Veľký a dôležitý vojnový prejav kráľa Juraja VI. bol úspešný a odmenený úprimným potleskom.

Lionel nie je celkom spokojný a ďalej provokuje:

> "Stále zadŕhate W"
"Musel som ich pár pridať, aby mi verili, že som to ja hovoril..."

priateľsky a sebavedomo zažartuje Bertie.


Lionel bol s kráľom pri každom jeho vojnovom prejave, do konca života zostali priatelia.

Prejavy kráľa Juraja VI. sa stali symbolom národného odporu britov voči fašizmu, boli "tehličkou viery", že Hitlera musia a môžu spoločnými silami poraziť.

Inak Lionel Logue bol v roku 1944 pasovaný kráľom na Veliteľa Kráľovského Viktoriánskeho Rádu, rytierskeho rádu, kde sú len tí, čo si zaslúžili ocenenie za osobitné a mimoriadne služby monarchii. Žartom si to raz Lionel zaželal od Bertieho, to že sa to stane skutočnosťou ani len nesníval.

Milí priatelia, aj dnes je medzi nami veľa detí a dospelých, ktorí koktajú, brblú alebo račkujú. Môžeme im pomôcť už tým, že sa z nich nebudeme podvedome smiať, ale pokúsime sa im vliať odvahu a nádej, že sa môžu vyliečiť. Presne ako Bertie. Ak budú veľmi chcieť.

Vážte si svojich skutočných priateľov, sú pre naše ľudské životy nenahraditeľní . Podobne ako naše dobré a milujúce manželky.

Tento film si zaslúži aj trošku si poplakať, len trošku, tak v kútiku duše a bez svedkov. Ak sa mýlim, to nevadí, ak budete chcieť poriadne si zarevať, aj to je dobre.
Slobodne si z hĺbky duše uľavte!

Vraj plač lieči chorú dušu a prináša silu do ďalších skúšok. 

Vraj...





