title: "Shine - Žiara (1996)"
date: "2014-05-15"
rating: 97
picture_url: "http://mega.leuyvo.com/wp-content/uploads/2013/10/shine_ver4_xlg.jpg"
description: "Austrálsky životopisný film. Dráma."
---

Hlavné postavy:

* Geoffrey Rush(1951) - David Helfgott

* Sonia Todd ( 1959 ) - Lillien Helfgott

* Armin Mueller-Stahl (1930) - Ellias Helfgott

* réžia : Scott Hicks (1953)

Pomätený hudobný genius si brble pod nosom : 

> “ Vždy , keď vidím mačku na plote, pobozkám ju…
život je neustále riziko, áno je. Myslím,že je…
Môže leopard zmeniť svoje škvrny? "

Príbeh klavírneho génia Davida Helfgotta, syna chudobných austrálnych židovských imigrantov, je skvele a pravdivo natočený. 
Režisér Scott Hicks získal s filmom nominácie na Oscara za najlepší film , scenár , strih a hudbu .
(Budete si pamätať  melódie Antonia Vivaldiho: Nulla in mundo pax sincera ?)


Hlavný hrdina Geoffrey Rush právom za túto rolu dostal Oscara a myslím,že ďalšie ocenenie si zaslúžil aj Armin Mueller-Stahl za postavu Davidovho otca (Ellias Helfgott), nakoniec z toho bola len nominácia na Oscara na najlepšieho herca vo vedľajšej úlohe.

Otec Ellias učí syna Davida hrať na klavír a milovať hudbu. Vystupuje ako 10 ročný na klavírnej súťaži s náročnou skladbou Chopinovej Polonezy, piano sa mu počas hry dá do pohybu a malý chlapec si jednou nohou vždy prisúva stoličku a bezchybne ďalej hrá, dokonca záver skladby dokončí postojačky. Porota ho neurčí ako víťaza, ale jeden porotca , učiteľ hudby Ben Rosen pochopí, že malý David je obrovský talent. David zahral veľmi ťažkú skladbu a to sa učil len ako samouk doma pri otcovi. Ben ho chce učiť, hoci aj zadarmo, ale otec nesúhlasí. Ellias je despota, cholerik a sebec poznačený životom a krutými spomienkami na fašizmus a židovské perzekúcie.

Raz večerom začuje Ellias hrať Davida na klavíri známu melódiu od Sergeja Rachmaninova (Koncert pre klavír č.3, D mol Opus 30), ktorú predtým počul z gramofonovej platne.

> “Je to najťažšia skladba na svete, ale raz ju zahráš….” 

vraví mu otec Ellias, 

> “a ja budem veľmi pyšný, veľmi pyšný…"
> “Otec, ja nabudúce už vyhrám!“ 

Dávid si veril, nevedel však, čo všetko ho v živote stretne. 

Otec Ellias nakoniec navštívi učiteľa Bena, chce aby naučil Davida hrať skladbu Rachmaninov koncert pre klavír, ktorého melódiu mu syn doma spamäti zahral. Ben odmietol, pretože skladba nebola podľa neho vhodná pre dieťa. 
Nakoniec ho Ben začne učiť hru na klavír, prichádzajú prvé úspechy, David dostáva štipendium na štúdium hudby v USA,
do najlepšej klavírnej školy na svete.

> “Ale ja rád hrám tenis…” 

bráni sa prekvapený Dávid pri preberaní štipendia.

> “Hráš tenis lepšie ako Mozarta?“  

Dávid sa rozhodol, dáva prednosť hudbe pred športom, ale ešte nemá vyhrané. 
Otec ho presviedča, aby zostal s nimi v Austrálii, neverí sľubom, že sa dostane do dobrej židovskej rodiny. 
Veď je to ešte dieťa, stále sa pomočuje…

> “David, si veľmi šťastný, lebo máš rodinu (Elliasova mama zomrela v koncentračnom tábore)“
  Ak chceš prežiť v Amerike , musíš byť silný a zdravý. Zostaň tu pri rodine, ja najlepšie viem, čo je dobré pre Teba. 
  Hudba zostane navždy Tvojim priateľom“

Dávid znenávidí otca. 

> "Zostaň, vždy keď pre mňa hráš, vyjadruje to niečo nevyjadriteľné, neskutočné, Božské, úplné…”


Rabín a starosta obce založia fond pre Davidovo štúdioum v Amerike. David sa stretáva s ľuďmi zo Spoločnosti Austrálsko-sovietskeho priateľstva. Hlavne jej predsedkyňa, spisovateľka Katharine Prichardova mu v živote veľmi pomôže, nahradí otca, bude ho podporovať ako vlastného syna. V Amerike býva u nej, prežívajú krásne obdobie: 
on sa pripravuje s klavírnym koncertom Rachmanina na narodný šampionát a ona mu recituje vlastné verše:

> “Tebe všetok tento plevel a voňavé kvety môjho života prinášam, môj Pane, a kladiem k Tvojim nohám.
 Nie je to kadidlo a myrha, alle Ty si Kršna, Kristus a Dionysos v celej svojej kráse, nežnosti a sile.”

David šampionát nevyhral, skončil tesne druhý za skvelým Rogerom Woodwardom , 
ale dostal štipendium na štúdium v Londýne ( Royal College of Music ). 
Otec mu bráni cestovať do Londýna:

> “Nikdy sa nevrátiš do tohto domu! Nikdy už nebudeš môj syn. 
Dievčatá stratia brata. Ak odídeš budeš potrestaný… do konca života." 

Nepomáha citové vydieranie, ani surová bitka. 

David sa rozhodol, opúšťa rodný dom a sklamaný otec popáli všetky výstrižky z novín, ktoré odkladal ako pamiatku na Davidove klavírne úspechy.  Naplní sa otcovo prekliatie ?
V Londýne objavia v Davidovi klavírneho génia, veľa cvičí, preciťuje hudbu a túži s Koncertom č.3 D mol opus 30 (S. Rachmaninov) vyhrať finále Concerto Medal a mať možnosť si zahrať hneď naproti školy v slávnej Royal Albert Hall. Otec na jeho dopisy nereaguje. nakoniec končí s priateľmi v nočnom striptízovom bare a ráno sa prebúdza medzi kamennými levmi pri pomníku Admirála Nelsona na Trafalgar Square…
Tvrdo opäť cviči, so zatvorenými očami previazanými šatkou a s darovanými červenými rukavicami, z ktorých odstrihol končeky, aby nestratil cit a súčasne mu nebolo zima. Prestáva vnímať realitu, zíde dolu po poštu a ani si neuvedomí, že okrem svetra nemá na sebe nič…

Finálový koncert David zvláda na jedničku, celý spotený a sťastný posiela otcovi magnetofónovú nahrávku.Telefonuje otcovi, ten však keď zistí, kto volá, bez slova položí sluchátko... 

Kliatba sa napĺňa: David sa nervovo zrúti a je dlhodobo hospitalizovaný v blázninci, nespoznáva ani vlastnú sestru Suzie,ktorá ho ako jediná z rodiny príde navštíviť.

David sa neskôr pretĺka životom ako barový hráč (Moby’s Bar), jeho život sa stále točí okolo klavíra. Nezabudol hrať, Let čmeliaka od N.R.Korsakova fenomenálne zahrá
(myslím,že Geffrey Rush to aj skutočne výborne hral na klavíri ...!)
Otec si na druhý deň prečítal v novinách titulku : Pamätáte si ho? S fotografiou z baru a nostalgickou spomienkou s fotografiou Davida ako 14 ročného muzikálneho génia (David žiari)

Davidov otec nakoniec Davida navštívi a pokúča sa komunikovať: 

> “David si šťastný chlapec.Nikto ťa nemiluje tak ako ja.” 

Pripomína mu minulosť a dá mu na krk zlatú medajlu z Royal College. David mu už nerozumie, má vlastný svet, kde už niet miesta pre otcov despotizmus.
David si žije svoj bláznivý život, skáče so sluchátkami na ušiach po trampolíne len v rozopnutom kabáte a práve vtedy stretáva svoju životnú lásku: astrologičku Lilian.
Požiada ju o ruku a ona hoci je omnoho staršia, si ho vezme. David túži ísť na koncert Rogera Woodwarda, jeho konkurenta z mladosti a tam dostane opäť chuť hrať a koncertovať. Vďaka jeho manželky Lilian úspešne zvládne aj vlastný koncert. Plače šťastný od radosti, v hľadisku sa s ním teší aj jeho prvý učiteľ Ben, setry a mama. 
Otec tam už nie je. Zomrel. Davidovi už veľmi nechýba, má svoju Lilien a sú šťastní…

Armin Mueller-Stahl (1930) bol dlhé roky úspešným hercom v NDR . Dostal 20 filmových ocenení vrátane nominácie na Oscara za tento film . Potom, ako sa dozvedel po nahliadnutí do zväzkov východonemeckej tajnej služby STASI, že ho udávali jeho najlepší priatelia, rozhodol sa pre trvalý pobyt v USA. Žije v Kalifornii a snaží sa zabudnúť na sivé obdobie života v NDR.

Milí otcovia a mamičky, naše deti sú jedinečné a najviac, čo im môžeme dať pre ich šťastný život je podpora ich snov. Detské sny sa majú plniť . 

Basta fidli! 