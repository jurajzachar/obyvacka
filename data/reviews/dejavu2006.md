title: " Déjá Vu - Spomienky (2006)"
date: "2014-05-17"
rating: 96
picture_url: "http://moviefiles.alphacoders.com/493/poster-thumb-493.jpg"    
description: "Americký vedeckofantastický romantický detektívny thriller __Venovaný odvážnym obyvateľom New Orleans ako pocta ich obetavému boju s hurikánom Katrine__."
---

### Réžia : Tony Scott (1944-2012) 
spáchal samovraždu, mal neoperovateľný nádor v hlave.

Osoby a obsadenie :

* Denzel Washington(1954) - Special Agent ATF Doug Carlin
* Paula Patton(1975) - Claire Kuchever
* James Caviezel(1968) - terorista Carroll Oerstadt

Myslím, že som zatiaľ nevidel zlý film v hlavnej úlohe so sympatickým americkým hercom tmavej pleti, ktorý ako prvý afroameričan dostal prestížne ocenenie Americkej akadémie umenia - slávneho Oscara (Training Day 2001), vlastne druhý, lebo v ten slávnostný večer dostal Čestného Oscara za celoživotné dielo herec Sidney Poitier.
Denzel Hayes Washington, Jr., o ňom je reč! Americký herec a režisér, dvojnásobný držiteľ Oscara. Za mnoho svojich filmových postáv dostal pozitívne hodnotenie od kritikov. Spomeniem film Volanie slobody(1987), za ktorý bol nominovaný na Oscara za najlepší mužský herecký výkon, či film Glory(1989), kedy mu už Oscar ani Zlatý Globus neušli - bolo to za vedľajšiu postavu. Za životopisný film Malcolm X(1992) získal ďalšiu nomináciu na Oscara, niektorí kritici považujú tento film za najlepší v celých devädesiatich rokoch kinematografie a vďaka nemu sa stal jedným z najuznávanejších hercov. V roku 1999 dostal cenu najlepší herec v dráme za film Hurikán v ringu spolu so Strieborným medveďom na Berlínskom filmovom festivale. Hral tam boxera Rubina Cartera, ktorý bol odsúdený za trojnásobnú vraždu. Za tento film mu ušiel Oscar pravdepodobne za jeho kontraverzný námet. Počas natáčania filmov Prípad Pelikán (1993) a Virtuozita (1995) sa dokonca odmietol bozkávať s Juliou Roberts či Kelly Lynch, pretože cítil, že americkí bieli muži, pre ktorých boli filmy určené, nebudú chcieť vidieť černocha bozkávať bielu ženu. (A ja som si  naivne myslel, že to už má Amerika v tej dobe za sebou ...) 

Posledné ocenenie jeho skvelej kariéry bolo v roku 2007, kedy obdržal Cenu Britannia (BAFTA) za vynikajúce herecké výkony vo filmoch.

Milí priatelia, ja by som mu dal nejaké ocenenie aj za stvárnenie postavy Douga Carlina , špeciálneho agenta ATF a FBI, vo filme Déjá Vu.
Keď si ho pozriete, tak možno budete mať rovnaký názor ako ja.
Nebudem prezrádzať dej, môžete si ho pripadne prečítať na 
http://cs.wikipedia.org/wiki/Déjà_vu_(film).

Denzel Washington ukázal svoje herecké zručnosti ako skvelý detektív ATF (Federálny úrad USA pre alkohol, tabak, zbrane a výbušniny),
odvážny a zamilovaný muž (za celý film si dal s Claire len jednu pusu.)
Presúvanie v časopriestore pomocou špeciálneho zariadenia FBI, ktoré využívalo efekt čiernej diery ako aj sledovanie udalostí spred " štyroch dní a šiestich hodín" dodalo filmu silný emotívny náboj. Jeho
vedecká vierohodnosť je aj zásluhou spoluúčasti fyzika Briana Greena na jeho scenári.
Sledovať vraždu v priamom prenose, ktorá sa udiala v nedávnej minulosti, nie je každodenný jav. Tiež sme dlho nevedeli o vojenských výskumoch Rusov v oblasti telekinézy a ovládania ľudí, riadiacich atómové ponorky v hypnotickom spánku. (Pamätáte na film Dotyk medúzy -Medusa Touch 1978 s Richardom Burtonom a Linom Venturom v hlavnej úlohe ? Treba si ho pozrieť. Určite to nebude pre vás strata času!)

Riskovať časopriestorový presun bez poznania možných dôsledkov ( zástava srdca, infarkt a pravdepodobná smrť) sa rozhodne agent Carlin z lásky k žene, ktorú nikdy fyzicky nepoznal a napriek tomu sa do nej zamiloval. Krátkodobá existencia dvoch paralelných životov ( Carlinov sekundárny prenos do minulosti končí smrťou, ale jeho život pokračuje v "starej realite" .) Je to zaujímavé a pôsobivé, už aj preto, že vďaka "čiernej diere " končí film hapyendom . Doug a Claire sú do seba šťastne zaľúbení a všetci im želáme radostný a láskyplný vzťah aj dlho po skončení filmu...

> "Venované odvážnym obyvateľom New Orleans !" 

Tak končí tento film .

Pripravený teroristický čin s explóziou trajektu prevážajúceho amerických námorníkov z lode USS Nimitz a ich rodiny na oslavy (bol fašiangový deň pred pôstnym obdobím ), ktorá spôsobila vo filme smrť 543 ľuďom bol len filmárskou fikciou (s rozpočtom 75 mil. USD !)...

Avšak rok predtým ,presne v auguste 2005, mesto New Orleans zasiahol hurikán Katrina, ktorý mal pre mesto katastrofálne následky: Mississippi sa vyliala zo svojho koryta, zaplavila väčšiu časť tejto 1,3 milionovej aglomerácie (v niektorých miestach dosiahla výšku 7,6 metra). Silný vietor rozbíjal okná, rozniesol odpad po celom meste. Krátko po jeho ukončení začali terorizovať ľudí černošské gangy. Priame náklady na opravy a škody po Katrine dosiahli až 25 miliárd USD, ekonomické straty presiahli 100 miliard USD. Zomrelo vyše 1600 ľudí...

Po kritike verejnosti za pomalú reakciu a nedostatočnú bezprostrednú pomoc nakoniec prezident Bush uvoľnil pre region 116 miliard USD.
Dva roky po katastrofe sa z tejto čiastky použilo len asi 42 percent a investovalo sa hlavne v bohatších belošských štvrtiach, hoci dve tretiny obyvateľov tvoria černosy a tretina žije v podmienkach pri hranici chudoby, negramotnosti a kriminality...

Filmári počkali tri mesiace a zostali natáčať film v spustošenej New Orleans, aspoň takto chceli pomôcť obyvateľstvu, aby čo najrýchlejšie sa prenieslo cez prežité utrpenie. 

Pikoška na záver: 

James Caviezel (terorista Carroll Oerstadt) sa na poslednú chvíľu rozhodol zariskovať a natočil scénu, v ktorej ho má v závere filmu zraziť auto, bez kaskadéra! Ak by to nevyšlo, mohol reálne ochrnúť!!!

Nuž : 

> " Ak je dobre kozľati, tak sa ide na ľad kĺzať ..."









