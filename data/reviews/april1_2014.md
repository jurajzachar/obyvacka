title: "The Secret in Their Eyes (2009)"
date: "2014-04-13"
rating: 90
picture_url: "http://images6.alphacoders.com/342/342560.jpg"    
description: "Španielsko-argentínska dáma __El Secreto De Sus Ojos__, Slov. __Tajomstvo jej očí__, zaujímavý film,ovenčený Oscarom v kategórii cudzojazyčný film(2009) kvalitne spracovaný po stránke výberu hudby, hereckých výkonov aj námetu a scenára. Ak sa pri ňom chcete učiť španielčinu..."
---

### tak na to rýchlo zabudnite, 

vo viacerých pasážach je to veľmi dynamické a plné domácich fráz, a žiaľ aj pár vulgarizmov. Obzvlášť sa mi páčilo spojenie tohoto temperamentného jazyka, ktorým hovorí najviac ľudí na svete, s krásnou a akčnou hlavnou hrdinkou, vzdelanou právničkou, bohatou a krásnou Dr.Irene Menendez Hastings. Zahrala ju vynikajúca argentínska herečka a hudobníčka Soledad Villamil(1969).
Herectvo bolo pre ňu vášňou a až neskôr povolaním. Soledad je ovenčená viacerými oceneniami AWARD ako najlepšia herečka vo hlavných a vedľajších úlohách. Zaľúbil som sa do nej počas filmu, síce len platonicky, ale veď to patrí k dobrému filmu, či nie? 

Tento Oscarový film videlo v argentínskych kinách vyše 3 milióny divákov , najviac za posledných vyše 25 rokov.

Režisér Juan José Campanella získal aj za svoj ďalší film Syn nevesty v roku 2002 nomináciu na Oscara. Hlavnú úlohu, podobne ako v tomto filme, zveril populárnemu a charizmatickému argentínskemu hercovi Ricardovi Darínovi(1957). Ricardo Darín viackrát získal cenu Strieborného kondora od argentínskych filmových kritikov. 

Film je vhodný najmä pre tých, čo už dokážu pochopiť jav, akým je dlhodobá a trvalá citová väzba, aj v platonickej rovine, vyše dvadsať rokov medzi hlavnými hrdinami filmu, vyšetrovateľom, pomocným inšpektorom, Benjaminom Espositom a jeho omnoho mladšou šéfkou Dr.Hastings, ale aj medzi manželom a zavraždenou učiteľkou. Vrátite sa do doby klasických mechanických písacích strojov a drôtových telefónov. 

Film sa mi páčil aj preto, že to bolo čosi úplne iné ako aktuálna ponuka made in Hollywood, bez teatrálnych krvákov, výbuchov áut, silikonových pŕs a poloprimitívov s veľkými bicepsami a prázdnotou v hlave… 

Buenos Aires z 90 rokov minulého storočia: policia a vyšetrovatelia zavalení kvantom administratívnej agendy. Polícia vyšetruje brutálnu vraždu mladej 23- ročnej učiteľky. Vyšetrovanie chcú mať niektorí policajti rýchlo za sebou a po hrubom fyzickom násilí obvinia a odsúdia dvoch mladých a nevinných stavebných robotníkov.

Protipolom je hlavný hrdina, vyšetrovatel Esposito, ktorý chce veci riešiť poctivejšie, vkladá vlastné emócie do svojej práce a napriek tomu, že prípad je uzavretý, proti vôli všetkých nadriadených ďalej pátra po vrahovi. Po odchode do dochodku sa rozhodne napísať o tomto odloženom prípade knihu, ktorá by mala popisovať reálneho vraha.
 
Jeho priateľ a kolega Pablo Sandoval, tvrdý alkoholik, ale veľmi schopný kriminalista, mu pomôže vypátrať vraha, pretože 
>"Človek sa vie všetkého vzdať a zmeniť, okrem svojich vášní a záľub". 

Vraha prezradila dlhoročná fanušikovská vášeň k populárnemu argentínskemu futbalovému klubu a aj preto, lebo boli použité netradičné metódy vyšetrovania, kde sympatická doktorka verbálnym ponižovaním telesnej schránky a hlavne mužského libida, dosiahne výbuch hnevu a spontánne priznanie sa vraha.

Tento mladý muž však po odsúdení na doživotie, sa dostane veľmi rýchlo von, lebo začne spolupracovať so štátnou bezpečnosťou na prenasledovaní a vyhľadávaní aktívnych komunistov. 

>Nič sa nezmenilo v historií ľudstva, udavači a zradcovia sa vždy mali dobre! 

Nasleduje jeho aktívna pomsta, náhodná vražda kolegu Sandovala v jeho byte, ktorého gorily zo štátnej bezpečnosti považujú za Esposita, z Esposita sa stáva štvanec, ktorý musí opustit svoju prácu a ukryť sa na neznámom mieste - tento odchod a rozlúčka na vlakovej stanici ešte viac prehĺbia a zdynamizujú "tlejúci citový vzťah Esposito a Irene". Doktorka sa emotivne rozbehne za odchádzajucim vlakom, aby aspon dotykok ruky cez sklo okna vagóna sa mohla spojiť s milovaným... 

Krása španielčiny sa ukázala aj v epizóde , kde si počas spánku Esposito urobil poznámku "TEMO t.j. bojim sa" na papier, ktorá sa záverom filmu nakoniec “vdaka” jedného A zmenila na lásku "TEAMO t.j. milujem Ťa" mimochodom toho istého A, ktoré chýbalo na jeho pracovnom písacom stroji….

Prosím ,určite si intenzívne všimajte postavu manžela zavraždenej učiteľky, ktorý je prototypom verného a trvale zaľubeného manžela! Ako mladý muž dvorí krásnej učiteľke, ktorá príde do banky vybaviť finančné formality, nakoniec si ju vezme a stale nechápe, ten zázrak , že ona taká krásna si ho vzala.

Zaujimavý rozhovor ,ktorý mu inak trvale zmenil život sa odohráva medzi ním a komisárom Espositom , kde obaja predpokladajú, že mladý vrah dostane doživotie ,poprava smrtiacou injekciou by bola priliš ľahkým a neadekvátnym trestom za vraždu a znásilnenie jeho životnej lásky a 

>“rád by si to s ním vymenil, vrah musí dožiť v psychických mukách zbytočného prežívania."

Nakoniec ,keď sa dozvie, že vraha prepustili na slobodu, vezme spravodlivost do svojich rúk, urobí to inteligentne, potichu...

Bolo dojímavé, ako chodil každý deň po práci v národnej banke na inú žel.stanicu "čakať" na manželkineho vraha, lebo predpokladal, že dochádza do práce vlakom. Čakal zbytočne, vrah cestoval autobusom. Potreba spravodlivého trestu pre vraha jeho milovanej ženy ho vedie až k zmene zamestnania, kúpe domu na samote a vytvoreniu vlastného domáceho väzenia v jednej z hospodárskych budov, jeho osobný väzeň dostáva pravidelne stravu, aby nezomrel od hladu a trestá ho samotou a tichom, 25 rokov po vražde prichádza nakoniec z jeho pohľadu spravodlivý trest doživotného žalára…. Neprehovorí s nim ani slovíčko 
>"prosím, povedzte mu, aby mi povedal aspoň jedno slovo!" 

taký bol príhovor vraha Espositovi, keď objavil toto strašné tajomstvo v závere filmu.

Komisár Esposito nakoniec po 25 rokoch platonickej lásky voči Irene sa rozhodne povedať svojej vydatej láske s dvomi deťmi o svojich citoch, ktoré mu aj ona opätuje.

Niekoľko poučení pre naše životy:

>Aj vydatá žena môže tajne desiatky rokov ľúbiť niekoho iného,
než manžela a je ochotná pre svoje city urobiť aj zasadné životné 
rozhodnutia, ak sú opätované.

Inak obaja herci mali skvelú neverbálnu komunikáciu tela a hlavne očí, priam z nich sršalo, že sa majú radi.

Mladí muži, nič nie je stratené, ak vám dá dievča košom, treba byť trpezlivý a vytrvalý v dobýjaní…

>Tí, čo sa berú zo skutočnej lásky (tento cit nie je len o sexe !) majú vyššiu pravdepodobnosť, že im vydrží manželstvo až do smrti resp. že budú v ňom štastní. 

Poznám podobný prípad, klape im to už 30 rokov, občas to síce zaškrípe, ale aj o tom je život a manželstvo.

Dobrý film vie natočiť aj niekto iný ako Amerika, ďakujem Španielom za prijemný filmový zážitok a dúfam, že podobné pocity budete mať aj vy ostatní a nebudete na mňa hromžiť, že ste premárnili čas vo svojej obývačke.

Odporúčam pozerať spolu s partnerom či partnerkou . 