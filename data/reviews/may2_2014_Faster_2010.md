title: "Faster - Rýchlejší (2010)" 
date: "2014-05-10"
rating: 55
picture_url: "http://4.bp.blogspot.com/_EAViqbzwc_s/TO9zeF1zU-I/AAAAAAAACjA/-i0SuuHlY0Y/s1600/Dwayne+Johnson+Faster+Movie.jpg"
description: "Americký thriller. Peklo je na zemi a vytvárame si ho sami svojimi skutkami . Niekto musí byť aj diabol, ktorý ho napĺňa. Život, ktorého jediným zmyslom sa stane pomsta a chladnokrvné vraždenie musí byť strašný…"
---

Hlavné postavy stvárnili: 

* Dwayne Johnson “ The Rock” (1972) - Driver
* Bill Bob Thornton (1955) - policajný veterán
* Maggie Grace ( 1983) - Marina ,policajná vyšetrovateľka
* Oliver Jackson- Cohen (1986) - Cicero, nájomný vrah

Po desiatich rokoch väzenia má Driver už len jediný ciel: pomstiť vraždu svojho (nevlastného) brata …
Ale ďalej už neprezradím. 
Ak chcete, tak si prečítajte dej napr. na  www.csfd.cz/film/268543-faster/ .

Celý filmu sa odohráva len 5 dní a hlavný hrdina Driver má oblečené stále to isté (filmový štáb musel zadovážiť 30 rovnakých kostýmov na prezliekanie).

Dwayne Johnson má prezývku “The Rock”, je to ešte z čias, keď sa venoval wrestlingu (pozri http://www.wrestlingweb.cz ). 
Mnohí si ho môžu pamätať napr. z filmu Rýchlo a Zbesilo 5 (2011), Herkules( 2014) či z TV seriálu Star Trek: Voyager (1995) .

Dwayne sa v mladosti intenzívne venoval atletike, ale hlavne americkému futbalu. Nebyť vážneho zranenia chrbáta, tak by asi nebol ani hercom.
Predtým to skúšal aj ako wrestlingový showmen, podobne ako jeho otec či dedo, ale nakoniec zvíťazilo herectvo.

Bill Bob Thornton, americký scenárista, režisér a herec, si zahral rozporuplnú postavu policajta-veterána, ktorý má pár dní pred dôchodkom. Bill nezískal za tento film žiadne ocenenie a myslím si, že právom. Niet pochýb, že je dobrý herec, veď už získal dve nominácie na Oscara za najlepší herecký výkon v hlavnej úlohe (Sling Blade-1996 resp.
A Simple Plan - 1998.) Za scenár k filmu Sling Blade dokonca dostal Oscara. Tento náš Bill Bob je už 5 krát ženatý a kvalitne tetovaný (hlavne na ramenách). Trpí fóbiou z antického nábytku a už dlho čaká na dobrú filmovú postavu ... 

V tomto filme je Dwayne mimoriadne dobre vybavený svalovou hmotou, nečudo, veď pribral vyše 15 kg !
Ůlohu väzňa The Rock bral vážne, v bitke na WC predvádzal reálny bojový štýl “52 Blocks”, ktorý bol populárny v amerických väzniciach na západe USA.

Hlavní hrdinovia filmu museli pred natáčaním absolvovať skutočný profesionálny vodičský tréning. Prehliadka kaskadérskej zručnosti a natáčanie so 400-koňových Ferrari 360 Modena či vyše 300-koňovým Chevrolete Chevelle, iste zdvíhala zo sedadiel nejedno mladícke srdce. Škoda, že Chevrolete filmári pozliepali z viacerých modelov výroby (1970 až 1972).

Hladnokrvý vrah-pomstiteľ Driver vraždí podľa zoznamu naprieč celými Spojenými štátmi a zastaví ho len jedinýkrát Evanjelista (Moon Bloodgood). 
Jediný človek z partie vrahov jeho brata, ktorý sa obrátil na kresťanskú vieru a stal sa kazateľom, aby “ zachraňoval ľudí podobných aj Tebe “ . 
Pokánie, milosrdenstvo a dopúšťanie však víťazia v Driverovej hlave len pár sekúnd. 

Zaujímavé myšlienové pochody “ propaguje” manželka starého policajta ( jeho bývalá donášačka), výčitky svedomia pracujú naplno a neprehlušia ich ani drogy…

> “ peklo je na zemi a vytvárame si ho sami svojou nenávisťou a zlobou …. a niekto musí byť aj diabol., ktorý ho dotvára … “

Za prvých 5 dní po premiére zarobil tento film vyše 12 miliónov USD, takmer polovičku rozpočtu. Kiná boli vypredané a mladí ľudia odchádzali spokojní.

> “Niekto má rád holky a niekto zase dolky.” 

Priznám sa, že mne sa film nepáčil. Bol priemernej úrovne z hľadiska scenáru, hudby a hereckých výkonov. Šialené naháňačky na superrýchlych autách preplnenými ulicami amerických miest, brutalita a fyzické násilie najhrubšieho zrna. Potom sa netreba čudovať, čo sa deje na stredných školách USA. Teenegeri sú ako špongie, ktoré rýchlo nasajú a častokrát aj radi zopakujú to, čo vidia v kinách. Ak toto má byť vzor , tak potom “Zbohom rodina! “

Ešte jedna kravina na záver : Driver dvakrát prežil priestrel hlavy z bezprostrednej blízky.
 
> “Ten chlap proste odmietol zomrieť!“

Moje hodnotenie : 55/100




