title: "47 Ronin (2013)"
date: "2014-04-21"
rating: 87
picture_url: "http://trailers.apple.com/trailers/universal/47ronin/images/background_47522.jpg"	
description: "Japonsko-­maďarská historická dráma 2013. Námetom filmu boli historické skutočnosti z obdobia dynastie šógunov (Cunajoši Tokugawa 1680 - 1709), skutočný príbeh 47 Roninov..."
---

### Niet pochýb, že Japonsko je pre Európanov exotickou krajinou, 

ktorú ešte stále objavujeme. Ak chceme pochopiť históriu, kultúru a náboženské zvyky japoncov, tak tento historický film tomu môže len napomôcť.
Námetom filmu boli historické skutočnosti z obdobia dynastie šógunov (Cunajoši Tokugawa 1680 - 1709). 
Skutočný príbeh 47 roninov t.j. samurajov bez pána, ktorého zákernú smrť chceli pomstiť a tak mu dopriať „ľahký a pokojný odpočinok vo večnosti".


Spoločnosť, rozdelená na kasty a absolútnu poslušnosť šógunovi či lokálnym provinčným vládcom, je zmietaná bojom o politickú moc, vplyv a materiálne statky.


Jedným z hlavných hrdinov je Kai (postava ako vyšitá pre plachého Keana Reevesa, známeho amerického herca hlavne z trilógie Matrix, ktorý je mimochodom aj dobrý rockový
hudobník). Tento bastard, polobeloch, syn anglického námorníka a japonskej gejši, ktorého po niekoľkoročnom živote divocha v lese (ten les bol plný duchov a duší nechcených detí
a opustených starých ľudí „v správe sekty slúžiacej fenoménu smrti“) prijme za svojho
adoptovaného syna pán Asano, vládca provincie Akó, a vychováva ho spolu so svojou
dcérou Mikou a synom Akom. Bastard Kai v japonskej spoločnosti patrí medzi
menejcenných, najspodnejšiu kastu, veľmi túži byť samurajom, žiaľ je to veľmi málo
pravdepodobné, že by sa ním mohlo skutočne stať, pretože na tento stav nemá pôvod.

Jeho adoptívny otec pán Asano usporiada turnaj samurajov
pri príležitosti návštevy hlavného šóguna Cunajošiho, vládcu Japonska.
Pán Kiro Jošinaka, vládca severnej provincie Nagata, pomocou čarov svojej bosorky,
najskôr uspí samuraja ,ktorý má bojovať s jeho
zástupcom, aby tak priviedol do hanby domáceho hostiteľa.
V poslednej chvíli sa však predsa len objaví bojovník v maske domácej provincie. Údatne
bojuje, až pri súboji spadne na zem a stratí helmu s maskou . Prekvapení prítomní včítane šogúna
zistia, že za domáceho pána nebojoval samuraj. Vďaka príhovoru Asanovej dcéry
Miky,dostáva Kai len trest bičovania a odvádzajú ho do otroctva na holandský ostrov. Silou
magických čarov počas nasledujúcej noci bosorka počas spánku uvedie domáceho pána
do stavu nepríčetnosti. Ovládaním jeho vôle a mysle ho donúti vziať meč a takmer zabiť pána Kira
počas jeho spánku. Táto zinscenovaná situácia končí podľa vtedajších pravidiel jeho
smrťou,"lebo zaútočil na svojho neozbrojeneho hosťa vo vlastnom dome,čím potupil seba
a svoj klan".Šógun mu umožní vziať si život samovraždou (harakiri). Celé kráľovstvo
Asana včítane samurajov (už roninov) pripadne podľa vopred pripraveného plánu
novému vladcovi Kirovi , ktorý na znak zmierenia medzi klanmi na pokyn šogúna si má 
vziať dceru Asana za manželku rok po jej smútku za nebohým otcom.

Mika však už od detstva miluje Kaia, dozvedá sa krutú pravdu aj o zinscenovaní smrti jej
otca. Nenávidí svojho budúceho manžela Kira, ktorý vládne aj vďaka mágii jeho čarodejky .
Boj Kaia o milovanú Miku a túžba samurajov-­roninov v čele s Oišim, pomstiť svojho pána
Aka, sú hlavným live motívom celého filmu.

Skvelé súboje bojových umení samurajov, bosorácke čary, prekrásne scenérie Japonskej
krajiny, nádherné kostými si dúfam vychutnáte až do konca filmu. Očakávané víťazstvo dobra 
nad presilou zla „prekazí" záverom filmu hromadná samovražda 47 roninov, ktorí neuposlúchli
príkaz šóguna. Samurajovia žili podľa starodávneho kódexu bušido, 
ktorý im určoval "ctiť svojho pána a pomstiť zradu".
Šógun im preto nakoniec povolil dôstojnú samurajskú smrť a pohreb vedľa svojho pána Asana
so všetkými poctami.

Nakoniec sa stáva z Akaia samuraj a vďaka nádeji reinkarnácie ľudských životov zomiera
spolu s ostatnými s vierou, že sa stretne s milovanou Mikou a budú spolu šťastní v
nasledujúcich životoch.

>Romantické lúčenie Kaia a Miki, krátko pred jeho smrťou, je veľmi dojímavé a patrí k
vrcholom a ideovým odkazom filmu:

>"Otec mi vravel, že tento svet je len prípravou na ten ďalší a najdôležitejšie je, aby sme
ho opustili zamilovaní a milovaní" vraví Mika. 

Kai jej vyzná svoju lásku:
 
>"Budem Ťa hľadať v tisícoch svetov a desaťsitícoch životov až
kým Ťa nenájdem."


Mika odpovedá:

>"V každom z nich na Teba budem čakať."

Spomienka na odvážnych samurajov. ktorí postavili povinnosť a spravodlivosť pred strach
a vlastný život, prežila stáročia ako jeden z najskvelejších príkladov čestnosti a oddanosti
v japonskej kultúre. Mimochodom, už v roku 1748 bola napísaná prvá hra o udatných
roninoch, ktorá v úprave "kaburi" patrí v Japonsku už vyše 250 rokov medzi jednu
z najpopulárnejších.

Každý rok 14.decembra si tisíce ľudí z celého sveta spomínajú na 47 roninov a
navštevujú ich hroby, aby im zložili úctu.
Dodnes je pre mnohých japoncov česť, vernosť princípom, spravodlivosť a statočnosť
viac ako vlastný ľudský život...

Nedostatok erotiky je vo filme kompenzovaný množstvom brutálnych scén (sťatie hlavy)
a skvelými akrobatickými a šermiarskymi vystúpeniami.

Úlohu hlavného samuraja Oišiho skvele zvládol japonský herec Hirojuki Sanada.
Keana Reevesa citlivo dopĺňala ako partnerka Mika japonská populárna herečka Ko Šibasaki.

Japonská historická „rozprávka pre mládež a dospelých“ može byť vítanou zmenou popri
„tradičných„ amerických filmových témach. 

Prepáčte, ale predsa len sa trošku obávam, že film našincovi celkom nepomôže pochopiť naturel Japonska . 
Darmo – sú iní...
Môžem sa však mýliť, ale mýliť sa je ľudské, či nie ?
