title: "Jagten - The Hunt (2012)"
date: "2014-04-20"
rating: 95
picture_url: "http://ic.pics.livejournal.com/rakspatel/32135698/359172/359172_600.jpg"    
description: "Skvelý herecký výkon dánského herca vo švédskej filmovej dráme ("Hon"), to je opäť nezabudnuteľný skromný Mads Mikkelsen!"
---

### Tentokrát zahral dedinského učiteľa v materskej škôlke,

ktorého milujú deti, lebo cítia, že on miluje ich. Rozvedený Lukas má so svojou bývalou manželkou Kirsten problémy ohľadom ich jediného dospievajúceho syna Marcusa, bráni mu sa s ním stretávať, sebecky oň bojuje. Do škôlky chodí aj malá asi 6-ročná Klára, dcérka jeho najlepšieho priateľa Thea. Dievčatko sa do pána učiteľa zaľúbi, pripraví mu darček-plastové srdiečko a pokúsi sa mu dať pusu na ústa, presne takú ako videla u dospelých rodičov. Lukas jej city neopätuje a upozorní ju, že takto môže bozkávať len rodičov. Dievčatko sa urazí a vymyslí si rafinovanú pomstu. Riaditeľke školy naklame, že Lukas jej ukazoval stoporený penis (tento pojem totiž počula od svojho staršieho brata ). Z nevinného klamstva sa rozvinie
„hon“ na Lukasa, postupne všetci uveria, že Lukas sexuálne obťažoval viacero detí v škôlke. Syn Marcus sa s ním nesmie stretať, Lukas musí opustiť prácu v škôlke, rodičia intenzivne sledujú svoje deti a „objavujú“ u nich nočné mory a depresie. Klárini rodičia mu neveria : „ Predsa moja Klára mi nikdy neklamala !“ a neverí Lukasovi ani jeho priateľka. Polícia začne prípad vyšetrovať, syna Marcusa vypoklonkujú zo supermarketu ako nežiadúceho. Marcus verí v otcovu nevinu spolu so svojim krsným otcom. Emocionálne stresované deti natárajú polícii klamstvá o detailoch zpivnice Lukasovho domu, hoci dom nemá pivnicu...
Nakoniec polícia ukončí vyšetrovanie a sudca prepustí Lukasa ako nevinného.

>  Padá mýtus : Deti vždy hovoria pravdu, vlastne nepadá.

>Ľudia Lukasovi neveria a nenávidia ho naďalej ako pedofila, ešte aj psa mu zabijú, rozbijú okno veľkou skalou, surovo zbijú v obchode, nepredajú mäso na vianočné sviatky, hodenou konzervou mu prebijú hlavu. Lukas sa chystá na Štedrý deň do kostola, so zlomeným nosom a prebitou hlavou, s polamanými okuliarmi a bolesťou v duši.

Emocionálne napätie v ňom vyvrcholí, keď detičky z materskej škôlky začnú spievať koledy a on sa neustále obzerá za svojim najlepším priateľom Teom ( otcom Kláry) a očakáva jeho ospravedlnenie. Lukas nakoniec rieši situáciu
veľmi radikálne, fyzicky napadne Thea priamo v chráme.
Malá Klára sa otcovi nakoniec prizná, že klamala:
>„Bola to hlúposť,čo som vravela o Lukasovi..."

a otec jej konečne uverí. Theo si uvedomuje, že ublížil nevinnému priateľovi a ide ho navštíviť aj s jedlom a pitím Štedrej večere.
Lukas mu odpúšťa a zdá sa, že vec bude zabudnutá.

O rok sa stáva z Lukasovho syna Markusa už muž a dostane na poľovníckej slávnosti od otca pušku, aby prvýkrát šiel na lov a zastrelil jeleňa. Lukas na oslave stretáva malú Kláru, ktorej definitívne odpúšťa, škoda, že jemu neodpustili iní – na polovačke ho takmer postrelí neznámy strelec. 

>Odpustiť a zabudnúť nedokážu všetci...

Pedofília, ťažká téma, ale v tomto prípade nevinný človek na základe detského klamstva takmer príde o život! Ľudia ho veľmi rýchlo a bez dôkladného skúmania odsúdia, vyhostia zo svojho spoločenstva, doženú priam k šialenstvu a samovražde. Najlepšie dlhoročné priateľstvo sa behom pár minút zmení na hroznú nenávisť.

Ak vám budú deti čokoľvek tvrdiť, že je to pravda, tak si to prosím preverte.
Lebo tvrdenie : Moje dieta nikdy neklame! nie vždy býva aj pravdivé.

Pre mladých ľudí, ktorí čakajú prírastok do rodiny, je asi dobre prečítať si aj niečo o detskej psychologií resp. vytvoriť si s “drobčekom“ taký vzťah a dôveru, aby nemal vo vás len autoritatívnych rodičov, ale aj dobrých priateľov. Je to ťažké a zložité, ale dá sa to. 

> Držím palce !

Lukas , Klára, Theo – vďaka za pekný filmový zážitok!

Mads Mikkelsen získal za stvárnenie úlohy Lucasa v tomto filme cenu za najlepšieho herca na MFF v Cannes v roku 2012 a nomináciu na ocenenie BAFTA . Režisér Thomas Vinterberg získal za tento snímok Cenu poroty a nomináciu na Zlatú palmu MFF Cannes.

Pikoška na záver :

Keď udrel Lucas v kostole Thea do tváre, zmodrelo mu oko.
Avšak v nasledujúcej scéne v noci Theo navštívil Kláru v jej izbe a oko mal úplne normálne. Nasledujúca scéna už bola v poriadku, Theo mal opäť modré oko...(maskéri asi zaspali alebo mali náhradné voľno .)

